# PROGETTO

Il progetto SALTO si colloca tra le iniziative dell’Universita’ degli Studi di Torino in ambito
Public Engagement.

SALTO è risultato vincitore del [bando 2023 per il finanziamento di progetti di Public Engagement](https://www.unito.it/territorio-e-societa/condivisione-e-partecipazione/progetti-di-public-engagement-di-ateneo) dell'Università di Torino.

## Obiettivi

L’obiettivo del progetto è:

- **Individuare i bisogni reali e specifici** legati alla salute e al benessere;
- **Ridurre le difficoltà di accesso** ai servizi sanitari presenti sul territorio;
- **Attivare un confronto** tra cittadini, operatori e istituzioni;
- **Fornire informazioni** in linguaggio comprensibile e multilingue sulla corretta gestione dei farmaci;
- Promuovere **buone pratiche quotidiane** per il benessere personale.

## Attività

I **destinatari diretti** del progetto sono i **cittadini stranieri residenti nel Comune di Torino**, in particolare nelle **Circoscrizioni 5, 6, 7 e 8**.

Un’attenzione specifica sarà rivolta a **donne e madri**, sia perché alcuni temi del progetto saranno pensati appositamente per loro, sia perché esse ricoprono spesso il ruolo di **responsabili della salute e del benessere familiare**.

In termini di **nazionalità**, saranno coinvolti i gruppi più numerosi nelle circoscrizioni indicate, con particolare attenzione alla **comunità bengalese**, in rapida crescita a Torino.

Grazie ai materiali e strumenti sviluppati, i cittadini stranieri potranno **prevenire condizioni di malattia** e **favorire il proprio benessere psicofisico**.

Altri destinatari del progetto saranno:

- **Operatori del settore**, tra cui volontari, insegnanti, responsabili di associazioni e dei **CPIA 1 e 2** partner,
- **Farmacisti** operanti in farmacie delle circoscrizioni coinvolte.

A questi sarà fornito **supporto pratico e strumenti operativi** per **migliorare la comunicazione e l’interazione con gli utenti stranieri**.

Inoltre, i **medici**, in particolare i **dermatologi** che parteciperanno agli **ECM (Educazione Continua in Medicina)**, avranno occasione di **approfondire le tematiche trattate**.

## Coinvolgimento universitario

Anche gli **studenti universitari** parteciperanno attivamente al progetto attraverso **attività didattiche dedicate**, con la possibilità di:

- Arricchire il proprio **bagaglio culturale**
- **Acquisire crediti formativi** utili al proprio percorso di studi

## Impatto atteso

SALTO mira a coinvolgere una **percentuale significativa dei cittadini torinesi**, generando **ricadute positive e concrete** non solo per la popolazione straniera.

L’**accessibilità semplificata a temi legati alla salute**, intesa in senso ampio, rappresenta un **passo fondamentale verso l’inclusione e il benessere collettivo**.
